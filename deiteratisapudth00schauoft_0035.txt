...27-

Theognideae directa sunt quam τολμᾶν χρὴ, quae verba et ipsa
in initio v. 591

τολμᾶν χρή, τά διδοῦσι θεοὶ θνητοῖσι βροτοῖσιν
occurrunt.

Verba autem ἐν ἄλγεσι κείμενον ἄνδρα multo praestare eis,
quae in iteratione sunt ἦτορ ἔχοντα omnes uno ore consentiunt
praeter Sitzlerum (Neue Philolog. Rundschau 1886, p. 242).
Sed exempla ab eo allata neque in hunc locum quadrant ne·
que eis comprobatur ἦτορ ἔχειν dici potuisse. Qui factum sit,
ut ἦτορ ἔχοντα - de lectione codicis O verbis non opus
est — quod nihili est, in hexametrum posteriore loco irre·
peret, explicandi multae possunt excogitari viae; cf. Schnei-
dewin p. 21.

J am perscrutemur eos versus, quos Schneidewin primo
loco p. 20 tractavit, v. 571—572, qui infra post v. 1104
leguntur.

Δόξα μὲν ἀνθρώποισι κακὸν μέγα, πεῖρα δ’ᾶριστον
πολλοὶ ἀπείρηται δόξαν ἐχουσ’ ἀγαθῶν.

Infra, ubi idem distichon repetitum invenimus, hexameter
non est variatus, in pentametro A habet ἀγαθοί, in O non
ἀγαθὴν, sed Studemundo teste ἀγαθῶν quam ἀγαθῶ scriptum
esse paulo probabilius est. Qui versus si priore tantum loco
servati essent, nihil cuiquam offensioni futurum fuisse pro
certo affirmaverim3 namque verba in A et O pari modo tra-
dita non modo sensu non carent, sed sententiam exprimunt
rotundam atque integram neque a Theognidis ingenio alienam.
Scheidewin etsi de loctionis varietate anceps esse indicium
concedit, tamen in eorum numero videtur esse, qui alteram
ultimae distichi vocis lectionem praeferant. Iniuria meo
quidem indicio, nam quamvis constet Theognidem homoeote-
leuta adamasse, tamen non est neglegendum ἀγαθῶν multo
melius traditum esse melioremque hac lectione servata erui
sententiam. Quod Schneidewin distichon post v. 1104 collo-
catum optime congruere cum insequenti contendit:

