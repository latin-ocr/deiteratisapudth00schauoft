-34ss

—1278‚ quibus sententia de amore sollemnis continetur,
additi sint difficile est ad dicendum. Quamvis nihil in eis
insit, quod ad puerorum amorem referri debet, tamen erotica
quaedam vis eis attributa ideoque versibus additi viden-
tur, in quibus de amore agitur. Accuratis enim Corsenni
quaestionibus constat appendicis auctorem e priore collectione
permulta in usum suum convertisse. Is autem, qui et integris
versibus et versuum partibus et dicendi formulis ad carmina
amatoria pangenda usus est, nonne perverso studio adductus
id quoque, quod aliquo modo de puerorum amore intellegi
potest, arripuisse censendus est? An cum Bergkio putas
distichon ex παιδικῶν volumine in priorem locum' translatum
esse? Vix crediderim.

Quos versus sequitur distichon, quod idem est ac v. 949
—950:
Νεβρὸν ὑπὲξ ἐλάφοιο λέων ὡς ἀλκὶ πεποιθώς
ποσσί καταμάρψας αἵματος οὐκ ἔπιον.

Sunt hi versus exordium longioris eclogae prioris collec-
tionis, quae e tribus distichis constat cumque versus, quos
laudavi, intellegi non possint nisi tota ecloga imprimisque
ultimo disticho lectiS‚ totam exscribere non dedignabimur.
Pergit igitur poeta his versibus:

τειχέων δ’ὁψηλῶν ἐπιβάς πόλιν οὐκ ἀλάπαξα
ζευξάμενος δ’ἶππους ἅρματος οὐκ ἐπέβην
πρήξας ’δὀὐκ ἔπρηξα καὶ οὐκ ἐτέλεσσα τελέσας
ῧρήσας δὀὐκ έῧρησ’, ἤνυσα δὀὐκ ἀνύσας.

Quid? quod hos versus Camerarius aenigma existimat et
Welcker J acobsi sententiam secutus aenigmatis sensum ita
aperit, ut hunc quoque locum ad pueri amorem referat.

Quotienscunque hos versus legi Homericis luminibus di-
cendi ornatos, nunquam istuc delapsus sum, quod doctissimi
illi viri sibi persuaserunt, sed existimabam et adhuc censeo
esse eos versus Theognidis, qui desperatione fractus neque in
privata neque in publica vita sibi quidquam successisse

