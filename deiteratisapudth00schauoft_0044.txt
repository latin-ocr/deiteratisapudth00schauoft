*36-

habere putat, quod consulto ex hexametri exordio repetatur,
mihi secus videtur. Nisi exemplis probatum erit δειλά πάσχειν
dici potuisse, δεινά, quod legi iam Camerarius voluerat,
recte in iteratione substitutum esse adducar ut credam. Ille
autem, qui post carmen quaternorum distichorum ad puerum
scriptum (1311—1318) versus 1107—1108, quamvis omnino
non spirent amores, iteravit, verbis τοῖς δὲ φίλοισι amasios
designari ratus suos versus apte illis vere Theognideis claudi
crassa Minerva putabat. Quod si vere statuimus, non est
quod Bergkio assentiamur suspicato etiam hos versus ex
παιδικῶν sylloge in gnomologiae partem novissimam ab ho-
mine male sedulo translatos esse.

Quoniam iam bis factum esse demonstravimus, ut auctor
collectionis carminum in libro β’ exstantium versus vere Theo-
gnideos quasi clausulam quandam versibus suis eisque ipsis
maximam partem ex amplo Theognidis thesauro consarcinatis
adiceret, non mirabimur illum distichon Theognideum, cui
eroticam vim subderet, repetivisse et cum eo versus de suo
promptos coniunxisse. Recte sine dubio Bergkius adnotavit
versus post v. 1238 in A traditos, qui eidem sunt atque
v. 1151—1152

Μήποτε τὸν παρεόντα μεθεὶς φίλον ἄλλον ἐρεύνα
δειλῶν ἀνθρώπων ῥήμασι πειθόμενος

tam arta necessitudine iunctos esse cum his:

πολλάκι τοι παῤ ἐμοὶ κατὰ σοῦ λέξουσι μάταια
καὶ παρὰ σοὶ κατ’ ἐμοῦ τῶν δὲ σὺ μὴ Ευνὺει,

ut alterius distichi subiectum cx δειλῶν ἀνθρώπων petendum
esse manifestum sit. Sed prius distichon hinc libro ά insertum
esse fieri non potest, ut existimemus.

Sed iam ad finem pervenimus. Si quid disputatione
nostra effecimus, hoc comprobasse videmur omnium intra
librum α’ et β’ iteratorum locorum vix unum esse, quo
Theognidea carminum forma fidelius quam priore loco ser·

