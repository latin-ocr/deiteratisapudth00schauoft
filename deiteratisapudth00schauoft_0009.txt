P ost studia, quibus inde ab Immanuele' Bekkero‚ a quo
omnis est disciplina Theognidea‚ viri docti Th. Bergkius in
Mus. Rhen. Nov. vol. III p. 206 sqq. et p. 396 sqq„ Hartius
in annali philologo anni 1868 p. 333—336‚ Christophorus
Ziegler ibidem p. 329 sqq. se dederunt, in crisi Theogni-
deorum exercenda a libris A et Ο proficiscendum esse omnes
consentiunt. Codicem A, quo Bekkerus primus usus est ad
Theognidis elegos edendos anno 1815 quemque in praefatione
alterius editionis anno 1827 curatae Mutinensem se vocasse
profitetur, non quod Mutina Parisios venisset, sed communi
tum omnium, qui ex Italiae superioris bibliothecis minoribus
Parisinae illati essent, nomine revera non Mutinensem sed
Veronensem esse Guilelmus Studemund‚ vir his litteris prae·
matura morte ereptus, commentatione de Theognideorum
memoria libris manu scriptis servata (ind. lect. Vratislav.
per hiemem anni 1889-90 habend.) demonstravit.1 Dolendum
sane est, quod acerbum fatum Hem-ico J ordano non permisit,
ut lectiones codicis A saeculo X scripti, quem ceteris omni-
bus non modo servata syllegae Theognideae appendice sed
etiam antiquitate et bonitate praestare constat, diligenter ab
ipso enotatas publici iuris faceret. Quae cum ita sint, in ea
codicis A collatione, quam Bekkeri editioni alteri debemus,
acquiescendum erit cautissime tantum adhibitis eis lectionibus
virorum doctorum (Presseli in Philol. tom. XXIX. p. 547

 

¹ Idem viri doctissimi defuncti commentatione vel ignorata vel
neglecta docuit C. O. Zuretti: Veronese non Modenese. Pel codiee
A ‹li Teognide. Rivista di F'ilologia 1890 p. 161 sqq.
1

