-7—

ut cives paterentur. Hunc fere esse sensum versuum illorum
eumque aptum accomodatumque ad eum rerum. civilium
statum, qualem tum temporis Megaris fuisse conicias quis
est qui neget? ὕβριος ἡμετέρης poeta dicere potuit, quippe
qui ipse esset optimatium, quamvis repugnaret atque id quidem
frustra illorum superbiae. ἀστοὶ quos hoc loco dicit poeta,
non ιιι Leutschius (Philol. 1876 p. 367) contendit, nobiles
significantur, sed potius cives. ¹

Iidem versus infra iterum post versum 1080 ita immu-
tati leguntur ut prioris distichi pentameter sit:

ὑβριστὴν χαλεπῆς ἡγεμόνα στάσιος

et pro verbis ἔθ’ οἵδε legatur ἔασι. Hos versus alium
praebere sensum atque v. 39—42 apparet. Auguratur poeta
patriam ambitiosi atque imperiosi alicuius hominis praedam
fore, rerum potiturum esse unum ex demagogis, qui cum
civium mores adhuc incorrupti essent, ipsi proni ad super-
biam essent. Versus 1082 melius cum huius carminis instituto
convenire cum Hartungio videretur, eum praeoptavit. Berg-
kius autem utrumque pentametrum Theognidis esse ratus
breviatorem disticha 39—40 et 1081-82 in artum redegisse
coniecit atque H. Schneidewin hunc fere sententiarum conexum
et versuum ordinem apud Theognidem fuisse probabile
existimavit. Quod Hiller (Jahresberichte iiber die Fort-

schritte der klassischen Altertumswissenschast 1886 p. 39)
ad Bergkii sententiam refutandam attulit, contra utrumque

 

¹ cf. Fr. Cauer: Parteien und Politiker in Megara und Athen.
Stuttgart 1890 p. 6. Biirger werden hier die genannt, welche weiter
nichts sind als Biirger, also Leute von geringer Bedeutung im Staat.
Hoc recte vidit vir doctus; totam autem imaginem illam et Theognidis
et rerum Megarensium ab eodem cogitatione depictam omnino non
possum veram expressamque existimare, in qua istuc delapsus est,
ut Theognidem in feneratores Megarenses referret. Utinam sperare
nobis liceret fore ut aliquando totum ,aedificium magno labore ex-
structum eodem modo funditus deleatur, quo eiusdem viri docti
disputatio, quae inscribitur: Die athenischen Parteien vor Kleisthenes
Aristotelis Ἀθηναίων πολιτεία nuper inventa refutata est.

