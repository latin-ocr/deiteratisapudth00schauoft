-22-

tametri exitu pro imperativi forma δίδως substitutis sententiam
novam eamque haud ita commodam fingeret. Stobaei igitur
recensio cum loco sinceri testis haberi non possit, recte
fecimus quod diiudicaturi utra in Theognideis servata forma
distichi genuina aestimanda sit, eclogam Stobensem neglexi-
mus. Idem Bergkius in quarta Poetarum Lyricorum Grae·
core editione fecit, qui in tertia ad genuniam poetae senten-
tiam restituendam δίδως ex Stobaeo depromere non erat
veritus. Pentametri autem exitum priore loco recte servatum
esse cum alii loci (v. 150. 164. 310) argumento sunt, tum
v. 635:
ἀνδράσι τοῖς ἀγαθοῖς ἕπεται γνώμητε καὶ αἰδώς.
Priusquam hunc locum multis coniecturis tentatum relinqua-
mus, restat ut illud refutare conemur, quod in M. Schmidtii
(Mus. Rhen. Nov. XXVI p. 191) et Useneri (in Fleckeiseni
annal. phil. 1878 p. 70) offensionem cecidit. Hi enim viri
docti cum sibi persuasissent fieri non posse ut in disticho ad
Cyrnum adulescentem dato pervulgatum praeceptum inesset,
quo quid liberis tradendum esset decantaretur, παισὶν de medio
sublato alius aliud proposuerunt. Iniuria. Quam Theognis
puer ab optimatibus accepit doctrinam, eam Cyrno tradit.
Non modo pietatem, constantiam, dignitatem, moderationem,
gravitatem, omnes denique virtutes commendare solet, sed
iterum atque iterum de uxoribus non divitibus, sed bonis
atque nobilibus ducendis et de liberis fortibus ac bonis pro· ’
creandis monet. Illa virorum doctorum sententia si vera
esset, multos sane versus eosque optimos a Theognide ab·
iudicare cogeremur. Ut tandem aliquando totam disputationem
concludamus, v. 409 et 410 Theognidi ipsi adscribendos esse
censeo.
Versus 415—-418 in A et O sic leguntur:

0033& ὁμοῖον ἐμοὶ δύναμαι διζήμενος εὑρεῖν

πιστὸν ἑταῖρον, ὅτῳ μήτις ἔνεστ’. δόλος.

ἐς βάσανον δ’ἐλθὼν παρατρίβομαι ὥστε μολύβδῳ

χρυσός, ὑπερτερίης &dignm ἔνεστ’. λόγος,

